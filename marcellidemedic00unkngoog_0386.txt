1

—366-

Quo medicamine refrigerato uti conveniet pro malagmate
vel emplastro ad ea, quae supra scripta sunt.

CAP. XXXVI.

Au podagram calidam et. frigidam et chiragram
remedia. physica. et. rationabilia. diversa.

de experimentis.

Podagram lenit oesypum cum lacte mulieris et cum
cerussa adpositum3 fimus quoque bubulus recens calidus
et pulmones pecudis calidi recentes et fel arietis cum 5
sevo suo et fimus gallinarum recens adpositus plurimum
iuvat necnon et cocleae Africanae cum sua carne com·
bustae cinisque earum ex vino inlitus medetur.

Cerotum adversum pedum dolores hoc modo facies:

Olei pondo 11, medullae cervinae uncias sex, resinae frixae 10

uncias sex, butyri unciam unam. Haec pariter in caccabo
solvuntur et colantur, postea adicies lini seminis heminam,
faeni graeci heminam, quae ita pariter concoques, ut spis·
sum sit; deinde colabis et de ipso colato ita densum tem-
perabiS, donec emplastrum facias, 15
Remedium paregoricum ad podagram sic: Cupressi
bacas virides quot volueris decoque ex aqua marina, donec
molles flant3 deinde contunde in pila et subinde aquam
adsparge et manibus subige, ut tamquam malagma sit3
inde inter initia doloris impone, statim mitigabitur dolor. so
Malagma efficacissimum ad podagram sic: Carnis agni-
nae P. VI, caprinae P. Vl, bubulae masculinae pondo sex,.
picis liquidae P. V vel etiam Vl, nitri P. VIII, bacarum
iuniperi pondo sex, cerae P. decem. Haec omnia concerpe,
contunde, coque et cum liquidum fuerit medicamen, adice 25
cepam et subinde permisce et deinde galbanum mitte,
quantum aestimaveris sufficere posse, et subinde agita. Quae
cum bene liquefacta et commixta fuerint, adicies sulphur
et nitrum et bacas lauri contusas; deinde cum bene per-

3 oesypum] cf. Ptin. n. h. 30, 76.

